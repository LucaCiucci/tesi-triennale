
#align(center)[= Monopoli magnetici]

#h(1em)

#set par(justify: true)

Sin dalla formulazione delle equazioni di Maxwell, l'esistenza dei monopoli magnetici è stata oggetto di ricerca teorica e sperimentale. Questo elaborato esplora alcuni aspetti teorici significativi sulle proprietà dei monopoli magnetici derivanti dalla consistenza della teoria dei potenziali elettromagnetici e delle loro proprietà topologiche, con particolare attenzione alla quantizzazione della carica elettrica e magnetica

Si osserva che la simmetria $U(1)$ delle equazioni di Maxwell sembra contemplare la presenza di cariche magnetiche. Viene quindi introdotto il problema della conservazione del momento angolare, che rimane costante considerando il contributo dato dal tensore degli stress del campo elettromagnetico oppure considerando un termine aggiuntivo $~e g$, con $e$ e $g$ rispettivamente le cariche elettrica e magnetica.

Successivamente si considera la soluzione di Dirac per il potenziale vettore di un monopolo magnetico, che risulta singolare su una stringa. Si osserva che, imponendo l'invarianza di gauge, il campo da essa generato non è fisico in quanto trasforma in base alla gauge scelta. In meccanica quantistica, si richiede che l'apporto all'azione dovuto a una trasformazione di gauge non comporti effetti osservabili, ottenendo così una condizione di quantizzazione delle cariche elettrica e magnetica.

Un risultato notevole è che la presenza di un singolo monopolo magnetico nell'universo impone, per consistenza, la quantizzazione della carica elettrica. La condizione è anche equivalente a richiedere che la fase accumulata /*nel path integral*/ dalla funzione d'onda intorno alla stringa sia $2 pi n$, oppure che il termine aggiuntivo al momento angolare conservato abbia autovalori semi-interi.\
Questa condizione può essere generalizzata a coppie di dyoni, trovando che la carica di un dyone risiede su un reticolo $(e, g)$, rompendo la simmetria $U(1)$ delle equazioni di Maxwell.

Un'altra formulazione notevole dei monopoli magnetici, proposta da Wu e Yang, richiede di rappresentare il potenziale vettore tramite un ricoprimento dello spazio con due potenziali di Dirac. Questo elimina la singolarità, mentre la condizione di quantizzazione si ritrova considerando il path integral nella regione di sovrapposizione.\
Tale trattazione si formalizza naturalmente tramite nozioni di topologia e geometria differenziale: le usuali equazioni di Maxwell vivono su fibrato triviale formato dallo spazio e dal campo. La singolarità in un punto invece implica una classificazione di tali fibrati tramite il primo numero di Chern ovvero la carica topologica.

Infine si considera una semplice trattazione relativistica, introducendo alla possibilità di avere due quadripotenziali per descrivere il campo elettromagnetico.

La ricerca di evidenze è stata oggetto di numerosi esperimenti in quanto tali particelle risultano inquadrate nelle GUTs. Sono state concepite diverse metodologie, come ad esepio la ricerca di tracce elettriche su di anelli superconduttori/* o SQUID*/, la radiazione di Cherenkov (/*esperimento MACRO e */AMANDA), l'analisi di segnali radio (ANITA) o l'analisi delle traiettorie sotto l'effetto di un campo magnetico (esperimento MoEDAL).\
Attualmente non sono stati osservati monopoli magnetici, e alcuni esperimenti si concentrano sul fornire limiti superiori alla loro esistenza.